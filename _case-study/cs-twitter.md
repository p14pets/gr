# Η περίπτωση του twitter
To twitter είναι ένα κοινωνικό δίκτυο στο οποίο οι χρήστες αλληλοεπιδρούν με μηνύματα (tweets). Η πρόσβαση στο κοινωνικό δίκτυο γίνεται μέσο της ιστοσελίδας, των ειδικών εφαρμογών για κινητές συσκευές, ενώ σε κάποιες χώρες και μέσω σύντομων SMS.  Δημιουργήθηκε τον Μάρτη του 2006 από τους Jack Dorsey, Noah Glass, Biz Stone, και Evan Williams και ξεκίνησε την επίσημη λειτουργία του τον Ιούλιο του ίδιου έτους.

Το twitter εξαπλώθηκε πολύ γρήγορα στους χρήστες, καθώς δεν είναι μια απλή πλατφόρμα κοινωνικής δικτύωσης, αλλά μπορεί κάποιος να το περιγράψει και ως microblogging πλατφόρμα. Τον Μάρτιο του 2011 γίνονταν 140 εκατομμύρια tweets ημερησίως, ενώ εφαρμογή για κινητές συσκευές είναι μια από τις 10 δημοφιλέστερες εφαρμογές της τελευταίας 10ετίας.

Τον Απρίλιο του 2011 το twitter ξεκίνησε τον επανασχεδιασμό της αρχικής του σελίδας και την ίδια χρονιά άλλαξε ο σχεδιασμός της πλατφόρμας ώστε να είναι πιο φιλική στον χρήστη. Ξανασχεδιάστηκαν τα profile pages των χρηστών και το timeline των tweets. Όλος ο σχεδιασμός ήρθε πιο κοντά στην σχεδιαστική φιλοσοφία του Facebook.

H επιτυχία του twitter συνεχίστηκε μέσα από πολλές συνεργασίες. Η πρώτη από αυτές ήταν με την Yandex, μία Ρωσική μηχανή αναζήτησης που βοήθησε στον εντοπισμό των real time tweets από τους χρήστες. Η απόκτηση της εταιρίας Vine, έδωσε την δυνατότητα στους χρήστες του twitter να ανεβάζουν βίντεο 6 δευτερολέπτων τα οποία ήταν ορατά αμέσως στα news feed άλλων χρηστών. Τον Απρίλιο του 2013 το twitter δημιούργησε μια μουσική εφαρμογή για τους χρήστες iPhone.

Σημαντικό ρόλο στη διαμόρφωση του κοινωνικού δικτύου όπως το ξέρουμε σήμερα έπαιξαν οι συνεργασίες με εταιρίες διαφημίσεων. Το twitter απέκτησε πολλές από αυτές τις εταιρίες και συνέβαλε στην διαμόρφωση του τοπίου των online διατιμήσεων μέσω κοινωνικών δικτύων, άλλα και στον τρόπο διαμοιρασμού περιεχομένου μεταξύ αυτών. 

Σημαντική καινοτομία στον εντοπισμό και διαμοιρασμό περιεχομένου αλλά και εμπειρίας μεταξύ χρηστών και εταιριών  είναι η υιοθέτηση των hashtags, usernames, retweets και replies, ενώ από το 2009 οι χρήστες έχουν τη δυνατότητα να ακολουθούν ολόκληρες λίστες από δημιουργούς περιεχομένου και όχι κάθε έναν ξεχωριστά. 

Η συμβολή του twitter στον προγραμματισμό της διάδρασης είναι μεγάλη καθώς διαμόρφωσε ένα νέο τοπίο στην αλληλεπίδραση των χρηστών και με τo ίδιο το twitter αλλά και μεταξύ τους. Δημιούργησε νέα στάνταρ στο διαμοιρασμό περιεχομένου τα οποία ακολουθούν και άλλες εταιρίες κοινωνικής δικτύωσης. Η χρήση του κοινωνικού δικτύου παίρνει φωτιά σε σοβαρά παγκόσμια γεγονότα όπως εκλογές, θάνατοι καλλιτεχνών κ.α.
